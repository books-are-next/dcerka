<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dcerka-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dcerka-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Kapitola de<a id="_idTextAnchor004"></a>sátá</p>
			<p class="MLP_text_bez1radku ParaOverride-1">Slyš, dcerko, a&#160;viz, a&#160;přichyl ucho své, že jsem řekl desáté: <span class="MLP_znak_kurziva_11b">abys Pána Boha nade všecky jiné věci milovala</span>; neb když to naplníš, tehdy všecky dříve psané řeči lehce zachováš. Slyš a&#160;přichyl ucho své, že Boha milovati jest, dobře dobré Bohu chtíti. A&#160;ten dobře dobré Bohu chce, kdož nejsa v&#160;hříchu smrtelném, chce vše, což Bůh chce, a&#160;tak srovnává se s&#160;ním ve vůli. A&#160;že Bůh volí (= chce) vše dobré, protož, kdož Boha miluje, ten volí a&#160;tak i&#160;miluje vše dobré. A&#160;čím co jest lepší, tím více má to milovati; a&#160;že Bůh jest nejlepší dobré, protož Boha má člověk nejvíce milovati. A&#160;cožkoli nejvíce miluje, v&#160;tom největší libost má, k&#160;tomu nejvíce tíhne a&#160;nejvíce ho žádá. Protož důvod má člověk, že Boha nejvíce miluje, když o&#160;něm nejvíce myslí a&#160;žádá, aby co nejspíše s&#160;ním byl, a&#160;vší snažností stojí o&#160;to, aby jeho přikázání plnil, neb tak pozná, že Boha miluje, když jeho přikázání naplnil. Neb dí Kristus: Zachováte-li přikázání má, ostanete v&#160;milování mém, jakož i&#160;já přikázání Otce svého zachoval jsem a&#160;přebývám v&#160;jeho milování.</p>
			<p class="MLP_text ParaOverride-1">Ale snad díš: Kterak mohu znáti, držím-li jeho přikázání? Tu dím, že když člověk položí pevně v&#160;srdci svém, že by raději umřel, než by přikázání Boží přestoupil, a&#160;tak stojí v&#160;úmyslu, tehdy má veliké znamení, že jeho přikázání plní, a&#160;že jeho miluje více, než své tělo, jež hotově poddal by na smrt, než by Boha rozhněval. Neb již člověk nemá většího milování k&#160;někomu, jediné že života pro něho hotov jest na smrt nasaditi, a&#160;to dí Kristus; aniž může míti člověk většího znamení, že Boha miluje, kromě zjevení Božího.</p>
			<p class="MLP_text ParaOverride-1">Již pomni, že Boha máš nejvíce proto milovati, že jest nejlepší dobré, nad něž nemůže lepší pomyšleno býti. Také má Bůh proto milován býti, že jest svému stvoření dobrý; a&#160;tak člověk má Boha milovati proto, že ze své dobroty stvořil tento svět a&#160;že člověka učinil rozumným stvořením a&#160;k&#160;blahoslavenství, ač bude-li chtíti vděčen býti. Nebo poněvadž člověk miluje otce tělesného z&#160;přirození, že mu dal bytí tělesné (jehož by nemohl dáti, kdyby Bůh nedal), ovšem více má milovati Boha, jenž stvořil i&#160;duši i&#160;tělo. A&#160;poněvadž člověk miluje přítele, že jemu pomáhá a&#160;jest na něho laskav; ovšem více má milovati Boha, že nesmírnou láskou dav jemu vše, co má člověk, ještě Otec dal Syna na smrt a&#160;Syn dal se sám za něho, aby ohavnou a&#160;ukrutnou smrtí svého protivníka od věčného zatracení vykoupil. A&#160;poněvadž choť svého chotě miluje, ač má s&#160;ním utěšení krátké, ovšem má člověk více milovati Boha, s&#160;nímž má míti utěšení věčné. Ale vždy má člověk tak milování zříditi, aby nejvíce proto Boha miloval, že jest nejlepší dobré, a&#160;potom že jest jiným věcem dobrý. Neb jakž by ho miloval proto více, že jemu jest dobrý, dávaje jemu potřebu, než proto, že v&#160;Sobě jest nejlepší dobré, tehdy by již neprávě ho miloval; neb již by více miloval to, co jemu dal, než jeho samého. Jako miluje prázdná žena toho, kdo jí dává, protože jí dává; neb když nebude dávati, již ho nebude milovati. Ale pravá věrná manželka ta vždy svého chotě miluje, dej jí neb nedej, a&#160;trpí s&#160;ním ráda všelijakou nouzi. Též choť Kristova. Toho milování dokázaly i&#160;mladé dívky: svatá Kateřina, Margareta, Dorothea, Lucia i&#160;Barbora. Protož všichni, kteříž v&#160;chudobě nebo ve kterém protivenství ne tak milují Boha, jako když byli bohatí a&#160;když měli vše ke své vůli, ti mají o&#160;sobě věděti, že Boha nemilují právě, když z&#160;chudoby a&#160;z&#160;protivenství reptají, nechtějíce rozuměti, že Pán Bůh nic nepřipustí na člověka než pro jeho lepší. Protož dí sv. Pavel, že milujícím Boha všecky věci napomáhají k&#160;dobrému těm, kteříž vyvolením Božím nazváni jsou svatí. A&#160;tak i&#160;chudobu i&#160;pokušení, i&#160;nemoc i&#160;smrt, když Bůh připustí, má mile člověk vše trpěti; nebo přijde jemu ku prospěchu konečně, když setrvá v&#160;bázni Boží, a&#160;prospěje ne k&#160;malé věci, ale k&#160;životu věčnému, to jest k&#160;němu, jenž jest život věčný, jakož dí sv. Augustin: Život věčný pro tebe podstoupil smrt, abys ty vzal život věčný. A&#160;sám Kristus dí: Já jsem život!</p>
			<p class="MLP_text ParaOverride-1">A&#160;tak sbera člověk rozum svůj, že Bůh jest nejlepší dobré, že jest Otec nejlepší, Stvořitel i&#160;Přítel milostivý, choť i&#160;život věčný, má ho milovati nade všechny jiné věci; neboť proto pozná, že k&#160;němu jest podoben: pozná své svědomí, pozná tohoto světa bídu, pozná zdejšího světa pokušení, pozná tři nepřátele, bude se uměti právě káti, bude důstojně své duše vážiti, bude pilně k&#160;soudu budoucímu hleděti, bude život věčný vážiti. A&#160;tak všech deset kusů, které jsem položil, bude spolu míti.</p>
			<p class="MLP_text_-0-12- ParaOverride-1">To slyš, dcerko, a&#160;viz, a&#160;přichyl ucho své; slyš uchem, viz rozumem, přichyl pilností, abys rozuměla, pamatovala a&#160;naplnila. Neb co by bylo platno toto, co jest psáno, bude-li od tebe čteno, rozuměno, a&#160;nebylo-li by naplněno? Protož přilož pilnost, abys četla, rozuměla, sebe poznala a&#160;Boha milovala, abys bojovala, svět, tělo a&#160;ďábla přemohla a&#160;aby práce tvá obrátila se v&#160;odpočinutí, lkání v&#160;radost, a&#160;abys po temnostech světa tohoto viděla Slunce spravedlnosti, Ježíše Krista, s&#160;jeho matkou i&#160;se všemi svatými, a&#160;jsouc oslavena, s&#160;nimi se radovala. Toho tobě rač dopomoci mocný Bůh Otec, moudrý Syn Boží, milostivý Duch svatý, jeden Bůh všemohoucí na věky požehnaný!</p>
			<p class="MLP_text_uprostred_-B- ParaOverride-1">Amen.</p>
		</div>
</body>
</html>