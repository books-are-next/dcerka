<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola sedmá">
    <meta name="apple-mobile-web-app-capable" content="yes">
    <title>Kapitola sedmá</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="9">
    <link rel="prev" href="./dcerka_011.html">
    <link rel="next" href="./dcerka_013.html">
    <link rel="self" href="dcerka_012.html">
    <meta name="identifier" content="hus-dcerka-ca1ca38">
    <meta name="role" content="chapter">
  </head>
  <body data-nb-words="477" data-nb-chars="2673" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">Kapitola sedmá</span></h1>
        <p class="chunk" data-nb-ref-number="2" id="chunk2" data-nb-words="227" data-nb-chars="1271"><span class="idea" data-nb-ref-number="2" id="idea2" data-nb-words="227" data-nb-chars="1271">Slyš, dcerko! a&nbsp;viz, a&nbsp;přichyl ucho své, a&nbsp;važ <em>důstojenství duše své</em>, že&nbsp;duše tvá, jež jest duch, jest stvoření rozumné, svaté Trojici podobné, jež převýšilo všechna jiná stvoření nerozumná; a&nbsp;tak tvá duše jest vzácnější Bohu než nebe a&nbsp;země. Neb dí&nbsp;sv. Augustin: Jakož Bůh převyšuje každé stvoření, tak duše každé stvoření hmotné přesahá svým přirozením. Protož velmi ji&nbsp;má&nbsp;člověk vážiti, neb duše jest chrám Boží, jakož dí&nbsp;sv. Pavel: „Chrám Boží jste vy&nbsp;a&nbsp;duch Boží přebývá ve&nbsp;vás; a&nbsp;poskvrní-li kdo chrám Boží, rozptýlí ho&nbsp;Bůh; neb chrám Boží svatý jest, jenž jste vy.“<a href="../Text/dcerka_012.xhtml#footnote-010">11</a> A&nbsp;jest duše svatá chrám Boží: prvé, že&nbsp;jest místo modlitebné, neb v&nbsp;ní člověk má&nbsp;se&nbsp;modliti; druhé, že&nbsp;v&nbsp;ní obětuje se&nbsp;oběť Bohu vzácná: mysl pokorná a&nbsp;duch zkroušený; třetí, že&nbsp;v&nbsp;ní jest oltář, na&nbsp;němž se&nbsp;Kristus obětuje: oltář ten jest víra živá a&nbsp;oheň, jenž nikdy nemá uhasnouti v&nbsp;duši, jest milování Pána Boha. Čtvrté, duše svatá jest chrám Boží, že&nbsp;v&nbsp;ní jest napsáno podobenství svaté Trojice a&nbsp;Kristovo umučení; páté proto, že&nbsp;v&nbsp;ní Bůh přebývá svou milostí a&nbsp;více se&nbsp;v&nbsp;ní kochá, než ve&nbsp;všech chrámech a&nbsp;klášteřích i&nbsp;kaplích, z&nbsp;čehokoli neb kterakkoli krásně udělaných; neb chrámy nejsou ani nemají pro jiné býti do&nbsp;soudného dne, jediné aby duše byla Pánu Bohu ku&nbsp;věčnému příbytku zachována.</span></p>
        <p class="chunk" data-nb-ref-number="3" id="chunk3" data-nb-words="75" data-nb-chars="416"><span class="idea" data-nb-ref-number="3" id="idea3" data-nb-words="75" data-nb-chars="416">Aj&nbsp;to&nbsp;slyš, dcerko, a&nbsp;viz, a&nbsp;přichyl ucho své, poznej důstojenství duše své, a&nbsp;viz, kterak ukrutné byly její rány, pro něž musil neb chtěl syn Boží ukrutné rány ve&nbsp;své tělo přijati. Ale netoliko chtěl býti raněn, ale chtěl býti zabit a&nbsp;ne lehkou smrtí, ale nejohavnější a&nbsp;nejukrutnější. A&nbsp;kdyby toho netrpěl, šla bys i&nbsp;se mnou na&nbsp;věčné zatracení, v&nbsp;němž jsou věčné temnosti, oheň věčný i&nbsp;všeho utěšení věčné zbavení.</span></p>
        <p class="chunk" data-nb-ref-number="4" id="chunk4" data-nb-words="63" data-nb-chars="380"><span class="idea" data-nb-ref-number="4" id="idea4" data-nb-words="63" data-nb-chars="380">Přichyl, dcerko, ucho své a&nbsp;slyš sv. Augustina, jenž dí: Ó&nbsp;duše křesťanská! prociť, a&nbsp;jest-li v&nbsp;tobě která moc lásky, kteráž vše strpí, následuj šlépěje. Znamenej, kterak mnoho tisíců tobě cestu ušlapali, co&nbsp;tisíců mučedníků šli již, panny i&nbsp;panici, a&nbsp;ještě se&nbsp;bojíš? Však povede tě&nbsp;ten, jenž je&nbsp;cesta, pravda i&nbsp;život: cesta nebludná, pravda nezklamávající, a&nbsp;život, jenž nezhyne.</span></p>
        <p class="chunk" data-nb-ref-number="5" id="chunk5" data-nb-words="106" data-nb-chars="574"><span class="idea" data-nb-ref-number="5" id="idea5" data-nb-words="106" data-nb-chars="574">To&nbsp;slyš, dcerko, a&nbsp;viz důstojenství duše své a&nbsp;nestrachuj se&nbsp;utrpení. Aj, Spasitel plakal pro tebe; plač ty&nbsp;sama pro sebe. On&nbsp;potil se&nbsp;krvavým potem pro tebe a&nbsp;svou krev vylil, a&nbsp;ty jsouc vděčna, to&nbsp;mile pamatuj. On&nbsp;umřel pro tebe, umři ty&nbsp;hříchu pro něho i&nbsp;pro sebe. I&nbsp;malé-li jest důstojenství duše, že&nbsp;pro ni, aby ji&nbsp;spasil, Bůh chtěl býti člověkem, aby člověk nějak byl Bohem? Bůh věčný chtěl bídným v&nbsp;těle býti, aby člověk byl slavným. Chtěl Bůh nesmrtelný umříti, aby člověk smrtelný mohl věčně živ býti. To&nbsp;slyš, dcerko, a&nbsp;važ důstojenství duše své a&nbsp;chovej ji&nbsp;čistě.</span></p>
        <hr>
        <p class="chunk" data-nb-ref-number="6" id="chunk6" data-nb-words="4" data-nb-chars="18"><span class="idea" data-nb-ref-number="6" id="idea6" data-nb-words="4" data-nb-chars="18"><a href="../Text/dcerka_012.xhtml#footnote-010-backlink">11</a> I. Kor. 3,16,17</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>