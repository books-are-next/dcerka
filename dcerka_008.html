<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola třetí">
    <meta name="apple-mobile-web-app-capable" content="yes">
    <title>Kapitola třetí</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="5">
    <link rel="prev" href="./dcerka_007.html">
    <link rel="next" href="./dcerka_009.html">
    <link rel="self" href="dcerka_008.html">
    <meta name="identifier" content="hus-dcerka-dadae22">
    <meta name="role" content="chapter">
  </head>
  <body data-nb-words="920" data-nb-chars="5213" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">Kapitola třetí</span></h1>
        <p class="chunk" data-nb-ref-number="2" id="chunk2" data-nb-words="611" data-nb-chars="3513"><span class="idea" data-nb-ref-number="2" id="idea2" data-nb-words="611" data-nb-chars="3513">Slyš, dcerko, a&nbsp;viz, a&nbsp;přichyl ucho své, že&nbsp;potřebí tobě jest, abys poznala <em>nynějšího života bídu</em>. A&nbsp;věz, že&nbsp;bída jest nedostatek dobré věci; a&nbsp;tak jest bída v&nbsp;duši i&nbsp;v&nbsp;těle: v&nbsp;duši bývá bída, když milosti Boží nemá, a&nbsp;tak když Boha právě nezná. Protož hřích smrtelný duši jest největší bída, ač&nbsp;toho lidé bídní neznamenají. Pak nedostatek těla jest práce, žízeň, lačnost, horko, studenost neb zima, nahota, opilství a&nbsp;jiné bolesti, jež se&nbsp;drží člověka až&nbsp;do&nbsp;smrti; totiž je-li zdráv a&nbsp;nemá statků, chudoba ho&nbsp;trápí; je-li bohat, statky ho&nbsp;mučí; je-li nemocen, tož bolest hubí; je-li pánem, musí sloužiti sluhům, aby dal každému potřebu, a&nbsp;tak statků dobývá s&nbsp;prací, drží je&nbsp;s&nbsp;bázní, aby neztratil, a&nbsp;konečně pustí je&nbsp;lakomý s&nbsp;bolestí. Pakli je&nbsp;chudý, slouží-li, tož bídy dosti: tu&nbsp;musí se&nbsp;snažiti, aby pánu neb paní vyhověl; a&nbsp;nelze vždy vyhověti, ani dobré obrátě ve&nbsp;zlé, ani se&nbsp;nevyspí, ani právě neodpočine. I&nbsp;kdo by&nbsp;mohl vymluviti, neřku vypsati všecky psoty, co&nbsp;jich může člověk v&nbsp;světě míti! Je-li mlád, nutí ho&nbsp;žádost tělesná k&nbsp;smilství, k&nbsp;pýše, k&nbsp;rozkoši; nemá-li toho, toť jest utrápený; pakli má, toť všecek jest poražený; a&nbsp;tak pravé jest Písmo, jež dí: „Člověk, narozen jsa z&nbsp;ženy, krátký jsa čásek živ, plní se&nbsp;mnohými psotami.“<a href="../Text/dcerka_008.xhtml#footnote-003">4</a> Pakli přijde k&nbsp;věku starému, ihned srdce jeho bude tesklivé, hlava se&nbsp;jemu třese, truchlivá jest duše, dech smrdí, tvář se&nbsp;vráská, velikost se&nbsp;krčí, blikají a&nbsp;tekou oči, z&nbsp;nosu teče, ústa sliní, zuby vypadávají, rtové hnijí, vlasy lezou, uši hluchnou, hlas chraptí, srdce mdlí, chroptění v&nbsp;prsou a&nbsp;hudci v&nbsp;hrdle, a&nbsp;co jiných po&nbsp;těle nedostatků! A&nbsp;v&nbsp;duši kterak starý neduží, shledám, že&nbsp;takto: starý, v&nbsp;zlosti zastaralý, nebrzo se&nbsp;polepší, jako křivé dřevo staré nebrzo kdo napraví; starý brzo se&nbsp;popudí a&nbsp;těžce a&nbsp;nebrzo se&nbsp;ukojí, brzo zlému uvěří a&nbsp;nebrzo od&nbsp;toho ustoupí; starý, lakomý a&nbsp;skoupý, smutný a&nbsp;žalobný, brzký k&nbsp;mluvení, a&nbsp;zpozdilý k&nbsp;slyšení a&nbsp;hotový k&nbsp;hněvu; má-li peníze, těch tají; maje požívati, bojí se; nerad dává, rád béře, když dají; chválí lidi staré, umrlé, hyzdí živé; touží po&nbsp;čase minulém, chlubí se&nbsp;dávnými skutky, vzdychá po&nbsp;nich, zatřásá hlavou, sklesna zuby pořehtává, že&nbsp;nemůže hřešiti; již se&nbsp;mu&nbsp;srdce třese, plíce jedva vzduch k&nbsp;dýchání přijímají, plece se&nbsp;nad hlavu pozdvihují, hřbet se&nbsp;krčí, tělo se&nbsp;třese, již na&nbsp;paty kálí, a&nbsp;smrt u&nbsp;dveří stojí; avšak kmet, neb baba pokřikne: Hý! a&nbsp;Jan-li mi&nbsp;nedá skočiti přes zahrádku, ó, touho veliká! Aj, nezkrotí člověka tak psota rozličná, aniž mladý žertuj se&nbsp;starým: neb což jsme, on&nbsp;byl, a&nbsp;budeme snad někdy, co&nbsp;on&nbsp;jest. A&nbsp;znamenejme ještě, co&nbsp;touhy jest v&nbsp;světě; péče nutí, pilnost práce rmoutí, strach smrti hrozí, bolest vysiluje a&nbsp;bude-li kdy světské veselíčko, tehdy ihned aneb po&nbsp;malém času mnohým pomine zarmoucením; neb dí&nbsp;Šalamoun, jenž v&nbsp;království svém všechny libosti zkusil: „Smích s&nbsp;bolestí bude smíšen, a&nbsp;konec radosti drží se&nbsp;lkání.“ A&nbsp;tak Pán Bůh způsobil, že&nbsp;nemůže nižádné veselí světské býti bez nějaké bolesti. Aj, lidé světští za&nbsp;nejutěšenější pokládají libost v&nbsp;milování krásných lidí, a&nbsp;písmo svaté i&nbsp;pohanské praví, že&nbsp;v&nbsp;té milosti (lásce) jest nejvíce tesknosti. Dí&nbsp;Ovidius: Ta&nbsp;milost vysušuje duši, ta&nbsp;milost jest tesklivost, rána, hanba i&nbsp;smrt. A&nbsp;jinde dí: Kolik kvítků na&nbsp;poli, tolik bolesti v&nbsp;milosti. A&nbsp;opět dí: Ach běda, že&nbsp;nižádným milost nemůž býti vyléčena kořením. A&nbsp;těchto bolestí a&nbsp;tesklivostí jsou prázdny čisté panny a&nbsp;čistí panici a&nbsp;svaté vdovy, a&nbsp;také se&nbsp;nalézají svatí manželé. Pak co&nbsp;jiných psot a&nbsp;běd jest v&nbsp;tomto bídném životě, kdož může vypsati.</span></p>
        <p class="chunk" data-nb-ref-number="3" id="chunk3" data-nb-words="304" data-nb-chars="1676"><span class="idea" data-nb-ref-number="3" id="idea3" data-nb-words="304" data-nb-chars="1676">Než toto vězme, že&nbsp;čím Bůh déle čeká, nepolepšíme-li se, tím nás ukrutněji souditi bude. Proč tedy tak pilni jsme, abychom dlouho byli živi, jsouce v&nbsp;tomto životě tak mnohými bídami obklíčeni? A&nbsp;čím jsme déle živi, tím více hříchů přibývá, a&nbsp;také tím větší muka nás čeká. Každý den zlosti přibývá a&nbsp;dobroty ubývá; vždy se&nbsp;člověk mění, i&nbsp;ve štěstí i&nbsp;v&nbsp;neštěstí, a&nbsp;neví, dnes-li se&nbsp;smrt přibliží. Jako jiskra se&nbsp;ukáže a&nbsp;ihned uhasne, tak člověk jenom chválou lidskou poblyskne a&nbsp;hned zhyne; a&nbsp;když nejraději chce býti živ a&nbsp;u&nbsp;veselí přebývá, a&nbsp;mní, že&nbsp;má&nbsp;dlouho býti živ, a&nbsp;klade před sebou, že&nbsp;mnoho způsobí, hned se&nbsp;ho&nbsp;nemoc chopí, a&nbsp;smrt ho&nbsp;udáví. Bez opatření duše s&nbsp;tělem se&nbsp;rozloučí a&nbsp;s&nbsp;velikou bolestí a&nbsp;bázní; neb dí&nbsp;sv. Bernard, že&nbsp;přijdouce andělé, chtějí duši vzíti a&nbsp;vésti před soud hrozného soudce, a&nbsp;ona vzpomenouc na&nbsp;své hříchy, kteréž i&nbsp;v&nbsp;noci i&nbsp;ve dne páchala, chce jim uniknouti; ale hříchové jakoby řekli: Ty&nbsp;jsi nás učinila, tvoji skutkové jsme, tebe se&nbsp;nepustíme, s&nbsp;tebou budeme vždy; a&nbsp;ďáblové se&nbsp;také nezmeškají, hrozní se&nbsp;jí&nbsp;ukáží, a&nbsp;bude-li v&nbsp;hříchu smrtelném, ihned se&nbsp;jí&nbsp;chopí, a&nbsp;do ohně ji&nbsp;uvrhou. Co&nbsp;prospěje krása, urození, co&nbsp;bohatství i&nbsp;umění? Co&nbsp;dlouhá zde rozkoš i&nbsp;milování? Co&nbsp;síla i&nbsp;všeho světa oslava, neb chvála? Již po&nbsp;smrti ukáže konec, kam chvála světa chýlí; již pozná duše, že&nbsp;„co bude kdo zde síti, to&nbsp;bude po&nbsp;smrti žíti“. „Psota po&nbsp;psotě leze, a&nbsp;duše se&nbsp;do&nbsp;pekla veze.“ Rychlé utěšení minulo, mladost, chvála, krása, bujnost i&nbsp;zboží při smrti neutěší. Tak máme vážiti tohoto života psoty a&nbsp;bídy, abychom se&nbsp;zde netěšili, bydla dlouhého již nežádali, ale znajíce tu&nbsp;bídu, domů k&nbsp;svému milému Otci, k&nbsp;věčné radosti skutečně pospíchali.</span></p>
        <hr>
        <p class="chunk" data-nb-ref-number="4" id="chunk4" data-nb-words="3" data-nb-chars="10"><span class="idea" data-nb-ref-number="4" id="idea4" data-nb-words="3" data-nb-chars="10"><a href="../Text/dcerka_008.xhtml#footnote-003-backlink">4</a> Job 14,1</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>