<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola desátá">
    <meta name="apple-mobile-web-app-capable" content="yes">
    <title>Kapitola desátá</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="12">
    <link rel="prev" href="./dcerka_014.html">
    <link rel="self" href="dcerka_015.html">
    <meta name="identifier" content="hus-dcerka-cffe126">
    <meta name="role" content="chapter">
  </head>
  <body data-nb-words="903" data-nb-chars="5099" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">Kapitola desátá</span></h1>
        <p class="chunk" data-nb-ref-number="2" id="chunk2" data-nb-words="191" data-nb-chars="1032"><span class="idea" data-nb-ref-number="2" id="idea2" data-nb-words="191" data-nb-chars="1032">Slyš, dcerko, a&nbsp;viz, a&nbsp;přichyl ucho své, že&nbsp;jsem řekl desáté: <em>abys Pána Boha nade všecky jiné věci milovala</em>; neb když to&nbsp;naplníš, tehdy všecky dříve psané řeči lehce zachováš. Slyš a&nbsp;přichyl ucho své, že&nbsp;Boha milovati jest, dobře dobré Bohu chtíti. A&nbsp;ten dobře dobré Bohu chce, kdož nejsa v&nbsp;hříchu smrtelném, chce vše, což Bůh chce, a&nbsp;tak srovnává se&nbsp;s&nbsp;ním ve&nbsp;vůli. A&nbsp;že Bůh volí (= chce) vše dobré, protož, kdož Boha miluje, ten volí a&nbsp;tak i&nbsp;miluje vše dobré. A&nbsp;čím co&nbsp;jest lepší, tím více má&nbsp;to&nbsp;milovati; a&nbsp;že Bůh jest nejlepší dobré, protož Boha má&nbsp;člověk nejvíce milovati. A&nbsp;cožkoli nejvíce miluje, v&nbsp;tom největší libost má, k&nbsp;tomu nejvíce tíhne a&nbsp;nejvíce ho&nbsp;žádá. Protož důvod má&nbsp;člověk, že&nbsp;Boha nejvíce miluje, když o&nbsp;něm nejvíce myslí a&nbsp;žádá, aby co&nbsp;nejspíše s&nbsp;ním byl, a&nbsp;vší snažností stojí o&nbsp;to, aby jeho přikázání plnil, neb tak pozná, že&nbsp;Boha miluje, když jeho přikázání naplnil. Neb dí&nbsp;Kristus: Zachováte-li přikázání má, ostanete v&nbsp;milování mém, jakož i&nbsp;já přikázání Otce svého zachoval jsem a&nbsp;přebývám v&nbsp;jeho milování.</span></p>
        <p class="chunk" data-nb-ref-number="3" id="chunk3" data-nb-words="93" data-nb-chars="518"><span class="idea" data-nb-ref-number="3" id="idea3" data-nb-words="93" data-nb-chars="518">Ale snad díš: Kterak mohu znáti, držím-li jeho přikázání? Tu&nbsp;dím, že&nbsp;když člověk položí pevně v&nbsp;srdci svém, že&nbsp;by&nbsp;raději umřel, než by&nbsp;přikázání Boží přestoupil, a&nbsp;tak stojí v&nbsp;úmyslu, tehdy má&nbsp;veliké znamení, že&nbsp;jeho přikázání plní, a&nbsp;že jeho miluje více, než své tělo, jež hotově poddal by&nbsp;na&nbsp;smrt, než by&nbsp;Boha rozhněval. Neb již člověk nemá většího milování k&nbsp;někomu, jediné že&nbsp;života pro něho hotov jest na&nbsp;smrt nasaditi, a&nbsp;to dí&nbsp;Kristus; aniž může míti člověk většího znamení, že&nbsp;Boha miluje, kromě zjevení Božího.</span></p>
        <p class="chunk" data-nb-ref-number="4" id="chunk4" data-nb-words="422" data-nb-chars="2370"><span class="idea" data-nb-ref-number="4" id="idea4" data-nb-words="422" data-nb-chars="2370">Již pomni, že&nbsp;Boha máš nejvíce proto milovati, že&nbsp;jest nejlepší dobré, nad něž nemůže lepší pomyšleno býti. Také má&nbsp;Bůh proto milován býti, že&nbsp;jest svému stvoření dobrý; a&nbsp;tak člověk má&nbsp;Boha milovati proto, že&nbsp;ze&nbsp;své dobroty stvořil tento svět a&nbsp;že člověka učinil rozumným stvořením a&nbsp;k&nbsp;blahoslavenství, ač&nbsp;bude-li chtíti vděčen býti. Nebo poněvadž člověk miluje otce tělesného z&nbsp;přirození, že&nbsp;mu&nbsp;dal bytí tělesné (jehož by&nbsp;nemohl dáti, kdyby Bůh nedal), ovšem více má&nbsp;milovati Boha, jenž stvořil i&nbsp;duši i&nbsp;tělo. A&nbsp;poněvadž člověk miluje přítele, že&nbsp;jemu pomáhá a&nbsp;jest na&nbsp;něho laskav; ovšem více má&nbsp;milovati Boha, že&nbsp;nesmírnou láskou dav jemu vše, co&nbsp;má&nbsp;člověk, ještě Otec dal Syna na&nbsp;smrt a&nbsp;Syn dal se&nbsp;sám za&nbsp;něho, aby ohavnou a&nbsp;ukrutnou smrtí svého protivníka od&nbsp;věčného zatracení vykoupil. A&nbsp;poněvadž choť svého chotě miluje, ač&nbsp;má&nbsp;s&nbsp;ním utěšení krátké, ovšem má&nbsp;člověk více milovati Boha, s&nbsp;nímž má&nbsp;míti utěšení věčné. Ale vždy má&nbsp;člověk tak milování zříditi, aby nejvíce proto Boha miloval, že&nbsp;jest nejlepší dobré, a&nbsp;potom že&nbsp;jest jiným věcem dobrý. Neb jakž by&nbsp;ho&nbsp;miloval proto více, že&nbsp;jemu jest dobrý, dávaje jemu potřebu, než proto, že&nbsp;v&nbsp;Sobě jest nejlepší dobré, tehdy by&nbsp;již neprávě ho&nbsp;miloval; neb již by&nbsp;více miloval to, co&nbsp;jemu dal, než jeho samého. Jako miluje prázdná žena toho, kdo jí&nbsp;dává, protože jí&nbsp;dává; neb když nebude dávati, již ho&nbsp;nebude milovati. Ale pravá věrná manželka ta&nbsp;vždy svého chotě miluje, dej jí&nbsp;neb nedej, a&nbsp;trpí s&nbsp;ním ráda všelijakou nouzi. Též choť Kristova. Toho milování dokázaly i&nbsp;mladé dívky: svatá Kateřina, Margareta, Dorothea, Lucia i&nbsp;Barbora. Protož všichni, kteříž v&nbsp;chudobě nebo ve&nbsp;kterém protivenství ne&nbsp;tak milují Boha, jako když byli bohatí a&nbsp;když měli vše ke&nbsp;své vůli, ti&nbsp;mají o&nbsp;sobě věděti, že&nbsp;Boha nemilují právě, když z&nbsp;chudoby a&nbsp;z&nbsp;protivenství reptají, nechtějíce rozuměti, že&nbsp;Pán Bůh nic nepřipustí na&nbsp;člověka než pro jeho lepší. Protož dí&nbsp;sv. Pavel, že&nbsp;milujícím Boha všecky věci napomáhají k&nbsp;dobrému těm, kteříž vyvolením Božím nazváni jsou svatí. A&nbsp;tak i&nbsp;chudobu i&nbsp;pokušení, i&nbsp;nemoc i&nbsp;smrt, když Bůh připustí, má&nbsp;mile člověk vše trpěti; nebo přijde jemu ku&nbsp;prospěchu konečně, když setrvá v&nbsp;bázni Boží, a&nbsp;prospěje ne&nbsp;k&nbsp;malé věci, ale k&nbsp;životu věčnému, to&nbsp;jest k&nbsp;němu, jenž jest život věčný, jakož dí&nbsp;sv. Augustin: Život věčný pro tebe podstoupil smrt, abys ty&nbsp;vzal život věčný. A&nbsp;sám Kristus dí: Já&nbsp;jsem život!</span></p>
        <p class="chunk" data-nb-ref-number="5" id="chunk5" data-nb-words="83" data-nb-chars="490"><span class="idea" data-nb-ref-number="5" id="idea5" data-nb-words="83" data-nb-chars="490">A&nbsp;tak sbera člověk rozum svůj, že&nbsp;Bůh jest nejlepší dobré, že&nbsp;jest Otec nejlepší, Stvořitel i&nbsp;Přítel milostivý, choť i&nbsp;život věčný, má&nbsp;ho&nbsp;milovati nade všechny jiné věci; neboť proto pozná, že&nbsp;k&nbsp;němu jest podoben: pozná své svědomí, pozná tohoto světa bídu, pozná zdejšího světa pokušení, pozná tři nepřátele, bude se&nbsp;uměti právě káti, bude důstojně své duše vážiti, bude pilně k&nbsp;soudu budoucímu hleděti, bude život věčný vážiti. A&nbsp;tak všech deset kusů, které jsem položil, bude spolu míti.</span></p>
        <p class="chunk" data-nb-ref-number="6" id="chunk6" data-nb-words="111" data-nb-chars="669"><span class="idea" data-nb-ref-number="6" id="idea6" data-nb-words="111" data-nb-chars="669">To&nbsp;slyš, dcerko, a&nbsp;viz, a&nbsp;přichyl ucho své; slyš uchem, viz rozumem, přichyl pilností, abys rozuměla, pamatovala a&nbsp;naplnila. Neb co&nbsp;by&nbsp;bylo platno toto, co&nbsp;jest psáno, bude-li od&nbsp;tebe čteno, rozuměno, a&nbsp;nebylo-li by&nbsp;naplněno? Protož přilož pilnost, abys četla, rozuměla, sebe poznala a&nbsp;Boha milovala, abys bojovala, svět, tělo a&nbsp;ďábla přemohla a&nbsp;aby práce tvá obrátila se&nbsp;v&nbsp;odpočinutí, lkání v&nbsp;radost, a&nbsp;abys po&nbsp;temnostech světa tohoto viděla Slunce spravedlnosti, Ježíše Krista, s&nbsp;jeho matkou i&nbsp;se všemi svatými, a&nbsp;jsouc oslavena, s&nbsp;nimi se&nbsp;radovala. Toho tobě rač dopomoci mocný Bůh Otec, moudrý Syn Boží, milostivý Duch svatý, jeden Bůh všemohoucí na&nbsp;věky požehnaný!</span></p>
        <p class="chunk" data-nb-ref-number="7" id="chunk7" data-nb-words="1" data-nb-chars="5"><span class="idea" data-nb-ref-number="7" id="idea7" data-nb-words="1" data-nb-chars="5"><strong>Amen.</strong></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>