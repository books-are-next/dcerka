<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dcerka-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dcerka-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">Ka<a id="_idTextAnchor001"></a>pitola druhá</p>
			<p class="MLP_text_bez1radku ParaOverride-1">Slyš, dcerko, a&#160;viz, a&#160;přichyl ucho své, že hodno jest, abys <span class="MLP_znak_kurziva_11b">poznala své svědomí</span>. Věz, že nemůžeš hříchů konečně skrýti, neb musíš je všem lidem, andělům i&#160;ďáblům v&#160;soudný den oznámiti. Tu viz, a&#160;přichyl uši své, že kam se obrátíš, cos v&#160;duši, v&#160;svém svědomí položila, buď zlé neb dobré, svědomí chová tobě, dokud jsi živa, a&#160;vrátí tobě, když budeš mrtva. Neb ta jest každé duši položena úmluva, aby slib svůj Bohu držela; činí-li zle, ihned přirazí se svědomí; pakli činí dobře a&#160;v&#160;tom nezpychne duše, nekárá pravé svědomí; ale když zle činí člověk, svědomí jest při živém, a&#160;vleče se po mrtvém. A&#160;tak, kam se člověk obrátí, vždy buď chvála nebo pohanění za ním jde. A&#160;tak člověk v&#160;domu svém, totiž v&#160;duši své čeledi má protivníky: aj, žaluje na něho svědomí, svědčí paměť, soudí ho rozum, rozkoš ukazuje, kterak má mučen býti, bázeň neb strach jest kat a&#160;rozkoši jsou mučení; neb kolik měl člověk zlých, a&#160;kterak velikých zlých rozkoší, tolik a&#160;tak velikých má míti utrpení, jakož dí Písmo.</p>
			<p class="MLP_text ParaOverride-1">To slyš, dcerko, a&#160;viz, a&#160;přichyl ucho své. Slyš také a&#160;viz, že svědomí jest sebe poznání, totiž jímž se člověk sám zná, je-li vinen hříchem či není, a&#160;umí uvážiti, je-li hřích či není. A&#160;bývá blud v&#160;svědomí: prvé, když člověk neví, má-li učiniti či nemá; na příklad, když jest člověk nemocen, a&#160;velí jemu v&#160;postní den jísti mléčné, a&#160;on váhá, nevěda, má-li to učiniti, aby nezhřešil, či nemá. Druhé: blud bývá v&#160;svědomí z&#160;nedbání, jako když kdo nedbá sebe poznati, je-li v&#160;hříchu, a&#160;pakli dbá, ale nechce jiného se otázati, neuměje sám sebe rozsouditi. Třetí bývá blud z&#160;pýchy, když kdo příliš troufaje sobě nad jiné, i&#160;neučiní sobě poznání v&#160;hříchu svém. Čtvrté, bývá blud nezřízené žádosti, jež člověka odchyluje od dobré věci, které on žádá, a&#160;tak činí, že pobloudí. Páté, z&#160;přílišné bázně, jako když se kdo bojí toho, čehož se nemá báti podle rozumu; jako činil-li by kdo sobě svědomí, že by chudému dal almužnu před lidmi s&#160;dobrým úmyslem.</p>
			<p class="MLP_text ParaOverride-1">Protož, aby člověk zpravil své svědomí i&#160;v&#160;minulých skutcích, i&#160;kteréž ještě činí, a&#160;kteréž potom bude činiti, má vždy k&#160;Písmu hleděti. A&#160;má se varovati svědomí příliš širokého, i&#160;svědomí příliš úzkého; neb svědomí široké často má zlé za dobré, hřích za nehřích. A&#160;v&#160;tom svědomí jsou lidé zlořečení, jakož dí Písmo: „Běda těm, již říkají zlému dobré a&#160;dobrému zlé!“<span class="CharOverride-1"><span id="footnote-002-backlink"><a class="_idFootnoteLink _idGenColorInherit" href="../Text/dcerka_007.xhtml#footnote-002">2</a></span></span> Ó, co jest zlořečených v&#160;tom svědomí! Mnoho kněží, již smilství, svatokupectví a&#160;lakomství svého za hřích nepokládají! Též v&#160;jiných stavech, které záletů, tanců, žertů, pomluv, her, vystřihování roucha a&#160;jiných zlých obyčejů za hřích nemají, a&#160;tak svědomí sobě z&#160;nich nečiní! To široké svědomí dává také velikou všetečnost, to jest zlou přílišnou smělost, takže člověk směle hřích činí a&#160;nechce míti za hřích, a&#160;tak často položí člověka k&#160;spasení, an sluší k&#160;zatracení. A&#160;slove široké svědomí, že jakož veliký pytel slove široký, že veliké věci v&#160;se béře, neb dům široký, neb vrata široká, jimiž bez závady veliký kůň, velbloud, neb vůz projede, též to svědomí béře v&#160;sebe veliké hříchy, takže nic se rozumem a&#160;vůlí nepohádá v&#160;člověku, jenž se takového hříchu dopustí. A&#160;tak široké svědomí měli kněží a&#160;zákonníci za Krista, jenž řekl: „Běda vám, mistři a&#160;zákonníci, pokrytci, kteří komára vycedíte a&#160;velblouda požíráte!“<span class="CharOverride-1"><span id="footnote-001-backlink"><a class="_idFootnoteLink _idGenColorInherit" href="../Text/dcerka_007.xhtml#footnote-001">3</a></span></span>, to jest, z&#160;malých věcí sobě svědomí činíte, ale Boží přikázání přestupujíce, z&#160;toho sobě svědomí nečiníte. A&#160;v&#160;tom Kristově zlořečení jsou všichni nyní ti, kteříž málo váží přestoupení zákona Božího a&#160;svá ustanovení a&#160;přikázání mnoho váží, jakož činí papežové, biskupové a&#160;jiní preláti a&#160;zákonníci (= řeholníci) i&#160;také knížata, páni a&#160;měšťané. Také má se člověk varovati svědomí příliš úzkého neb to vede člověka k&#160;zoufalství; neb dí člověku, že jest příliš zlý, že se z&#160;hříchů právě nekaje neb nezpovídal, že nic dobře nečiní a&#160;tak že dobré položí člověku za zlé. A&#160;tím úzkým svědomím klame ďábel obecně ty, kteří hříchů hrubých se nedopustili, neb kteří dopustivše se, teď se z&#160;nich kají; a&#160;položí chytrý čert člověku i&#160;promluvení za hřích, i&#160;jídlo, i&#160;napití, i&#160;jiné skutky. Protož má se ho člověk velmi ostříhati, aby nepokládal za hřích, co není hřích; jako pokládali kněží a&#160;zákonníci, že jísti s&#160;neumytýma rukama jest veliký hřích, a&#160;Pán Ježíš ukázal, že to není hřích. Také věz, že svědomí sluhy Božího má býti pokorné a&#160;smutné, aby pokora zdržela od pýchy, a&#160;tesknost od chlipnosti neb marného veselí. To vše pilně má člověk znamenati, aby mohl duchovně vesel býti.</p>
			<hr class="HorizontalRule-1"/>
			<div class="_idFootnotes">
				<div id="footnote-002" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/dcerka_007.xhtml#footnote-002-backlink">2</a>  Iz. 5,20</p>
				</div>
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/dcerka_007.xhtml#footnote-001-backlink">3</a>  Mar. 23,24</p>
				</div>
			</div>
		</div>
</body>
</html>