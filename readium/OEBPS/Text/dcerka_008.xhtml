<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dcerka-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dcerka-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">K<a id="_idTextAnchor002"></a>apitola třetí</p>
			<p class="MLP_text_bez1radku ParaOverride-1">Slyš, dcerko, a&#160;viz, a&#160;přichyl ucho své, že potřebí tobě jest, abys poznala <span class="MLP_znak_kurziva_11b">nynějšího života bídu</span>. A&#160;věz, že bída jest nedostatek dobré věci; a&#160;tak jest bída v&#160;duši i&#160;v&#160;těle: v&#160;duši bývá bída, když milosti Boží nemá, a&#160;tak když Boha právě nezná. Protož hřích smrtelný duši jest největší bída, ač toho lidé bídní neznamenají. Pak nedostatek těla jest práce, žízeň, lačnost, horko, studenost neb zima, nahota, opilství a&#160;jiné bolesti, jež se drží člověka až do smrti; totiž je-li zdráv a&#160;nemá statků, chudoba ho trápí; je-li bohat, statky ho mučí; je-li nemocen, tož bolest hubí; je-li pánem, musí sloužiti sluhům, aby dal každému potřebu, a&#160;tak statků dobývá s&#160;prací, drží je s&#160;bázní, aby neztratil, a&#160;konečně pustí je lakomý s&#160;bolestí. Pakli je chudý, slouží-li, tož bídy dosti: tu musí se snažiti, aby pánu neb paní vyhověl; a&#160;nelze vždy vyhověti, ani dobré obrátě ve zlé, ani se nevyspí, ani právě neodpočine. I&#160;kdo by mohl vymluviti, neřku vypsati všecky psoty, co jich může člověk v&#160;světě míti! Je-li mlád, nutí ho žádost tělesná k&#160;smilství, k&#160;pýše, k&#160;rozkoši; nemá-li toho, toť jest utrápený; pakli má, toť všecek jest poražený; a&#160;tak pravé jest Písmo, jež dí: „Člověk, narozen jsa z&#160;ženy, krátký jsa čásek živ, plní se mnohými psotami.“<span class="CharOverride-1"><span id="footnote-003-backlink"><a class="_idFootnoteLink _idGenColorInherit" href="../Text/dcerka_008.xhtml#footnote-003">4</a></span></span> Pakli přijde k&#160;věku starému, ihned srdce jeho bude tesklivé, hlava se jemu třese, truchlivá jest duše, dech smrdí, tvář se vráská, velikost se krčí, blikají a&#160;tekou oči, z&#160;nosu teče, ústa sliní, zuby vypadávají, rtové hnijí, vlasy lezou, uši hluchnou, hlas chraptí, srdce mdlí, chroptění v&#160;prsou a&#160;hudci v&#160;hrdle, a&#160;co jiných po těle nedostatků! A&#160;v&#160;duši kterak starý neduží, shledám, že takto: starý, v&#160;zlosti zastaralý, nebrzo se polepší, jako křivé dřevo staré nebrzo kdo napraví; starý brzo se popudí a&#160;těžce a&#160;nebrzo se ukojí, brzo zlému uvěří a&#160;nebrzo od toho ustoupí; starý, lakomý a&#160;skoupý, smutný a&#160;žalobný, brzký k&#160;mluvení, a&#160;zpozdilý k&#160;slyšení a&#160;hotový k&#160;hněvu; má-li peníze, těch tají; maje požívati, bojí se; nerad dává, rád béře, když dají; chválí lidi staré, umrlé, hyzdí živé; touží po čase minulém, chlubí se dávnými skutky, vzdychá po nich, zatřásá hlavou, sklesna zuby pořehtává, že nemůže hřešiti; již se mu srdce třese, plíce jedva vzduch k&#160;dýchání přijímají, plece se nad hlavu pozdvihují, hřbet se krčí, tělo se třese, již na paty kálí, a&#160;smrt u&#160;dveří stojí; avšak kmet, neb baba pokřikne: Hý! a&#160;Jan-li mi nedá skočiti přes zahrádku, ó, touho veliká! Aj, nezkrotí člověka tak psota rozličná, aniž mladý žertuj se starým: neb což jsme, on byl, a&#160;budeme snad někdy, co on jest. A&#160;znamenejme ještě, co touhy jest v&#160;světě; péče nutí, pilnost práce rmoutí, strach smrti hrozí, bolest vysiluje a&#160;bude-li kdy světské veselíčko, tehdy ihned aneb po malém času mnohým pomine zarmoucením; neb dí Šalamoun, jenž v&#160;království svém všechny libosti zkusil: „Smích s&#160;bolestí bude smíšen, a&#160;konec radosti drží se lkání.“ A&#160;tak Pán Bůh způsobil, že nemůže nižádné veselí světské býti bez nějaké bolesti. Aj, lidé světští za nejutěšenější pokládají libost v&#160;milování krásných lidí, a&#160;písmo svaté i&#160;pohanské praví, že v&#160;té milosti (lásce) jest nejvíce tesknosti. Dí Ovidius: Ta milost vysušuje duši, ta milost jest tesklivost, rána, hanba i&#160;smrt. A&#160;jinde dí: Kolik kvítků na poli, tolik bolesti v&#160;milosti. A&#160;opět dí: Ach běda, že nižádným milost nemůž býti vyléčena kořením. A&#160;těchto bolestí a&#160;tesklivostí jsou prázdny čisté panny a&#160;čistí panici a&#160;svaté vdovy, a&#160;také se nalézají svatí manželé. Pak co jiných psot a&#160;běd jest v&#160;tomto bídném životě, kdož může vypsati.</p>
			<p class="MLP_text ParaOverride-1">Než toto vězme, že čím Bůh déle čeká, nepolepšíme-li se, tím nás ukrutněji souditi bude. Proč tedy tak pilni jsme, abychom dlouho byli živi, jsouce v&#160;tomto životě tak mnohými bídami obklíčeni? A&#160;čím jsme déle živi, tím více hříchů přibývá, a&#160;také tím větší muka nás čeká. Každý den zlosti přibývá a&#160;dobroty ubývá; vždy se člověk mění, i&#160;ve štěstí i&#160;v&#160;neštěstí, a&#160;neví, dnes-li se smrt přibliží. Jako jiskra se ukáže a&#160;ihned uhasne, tak člověk jenom chválou lidskou poblyskne a&#160;hned zhyne; a&#160;když nejraději chce býti živ a&#160;u&#160;veselí přebývá, a&#160;mní, že má dlouho býti živ, a&#160;klade před sebou, že mnoho způsobí, hned se ho nemoc chopí, a&#160;smrt ho udáví. Bez opatření duše s&#160;tělem se rozloučí a&#160;s&#160;velikou bolestí a&#160;bázní; neb dí sv. Bernard, že přijdouce andělé, chtějí duši vzíti a&#160;vésti před soud hrozného soudce, a&#160;ona vzpomenouc na své hříchy, kteréž i&#160;v&#160;noci i&#160;ve dne páchala, chce jim uniknouti; ale hříchové jakoby řekli: Ty jsi nás učinila, tvoji skutkové jsme, tebe se nepustíme, s&#160;tebou budeme vždy; a&#160;ďáblové se také nezmeškají, hrozní se jí ukáží, a&#160;bude-li v&#160;hříchu smrtelném, ihned se jí chopí, a&#160;do ohně ji uvrhou. Co prospěje krása, urození, co bohatství i&#160;umění? Co dlouhá zde rozkoš i&#160;milování? Co síla i&#160;všeho světa oslava, neb chvála? Již po smrti ukáže konec, kam chvála světa chýlí; již pozná duše, že „co bude kdo zde síti, to bude po smrti žíti“. „Psota po psotě leze, a&#160;duše se do pekla veze.“ Rychlé utěšení minulo, mladost, chvála, krása, bujnost i&#160;zboží při smrti neutěší. Tak máme vážiti tohoto života psoty a&#160;bídy, abychom se zde netěšili, bydla dlouhého již nežádali, ale znajíce tu bídu, domů k&#160;svému milému Otci, k&#160;věčné radosti skutečně pospíchali.</p>
			<hr class="HorizontalRule-1"/>
			<div class="_idFootnotes">
				<div id="footnote-003" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/dcerka_008.xhtml#footnote-003-backlink">4</a>  Job 14,1</p>
				</div>
			</div>
		</div>
</body>
</html>