<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola první">
    <meta name="apple-mobile-web-app-capable" content="yes">
    <title>Kapitola první</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dcerka_005.html">
    <link rel="next" href="./dcerka_007.html">
    <meta name="nb-order" content="2">
    <link rel="self" href="dcerka_006.html">
    <meta name="nb-identifier" content="hus-dcerka-1bc648f">
    <meta name="nb-role" content="chapter">
  </head>
  <body data-nb-words="1045" data-nb-chars="5753" class="nb-role-chapter nb-custom-style">
    <nav role="doc-toc">
      <li><a href="dcerka_005.html">Slyš, dcerko, a viz</a></li>
      <li><a href="dcerka_006.html">Kapitola první</a></li>
      <li><a href="dcerka_007.html">Kapitola druhá</a></li>
      <li><a href="dcerka_008.html">Kapitola třetí</a></li>
      <li><a href="dcerka_009.html">Kapitola čtvrtá</a></li>
      <li><a href="dcerka_010.html">Kapitola pátá</a></li>
      <li><a href="dcerka_011.html">Kapitola šestá</a></li>
      <li><a href="dcerka_012.html">Kapitola sedmá</a></li>
      <li><a href="dcerka_013.html">Kapitola osmá</a></li>
      <li><a href="dcerka_014.html">Kapitola devátá</a></li>
      <li><a href="dcerka_015.html">Kapitola desátá</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">Kapitola první</span></h1>
        <p class="chunk" data-nb-ref-number="2" data-nb-words="21" data-nb-chars="119"><span class="idea" data-nb-ref-number="2" id="idea2" data-nb-words="21" data-nb-chars="119">Slyš, dcerko, a&nbsp;viz, a&nbsp;přichyl ucho své, že&nbsp;jsem řekl nejprvé, abys sebe poznala, vědouc, <em>ke komu jsi podobná stvořena</em>.</span></p>
        <p class="chunk" data-nb-ref-number="3" data-nb-words="71" data-nb-chars="382"><span class="idea" data-nb-ref-number="3" id="idea3" data-nb-words="71" data-nb-chars="382">Nebuď jako ti, již mnohé věci umějí, ale sami sebe neznají; na&nbsp;jiné lidi hledí, ale sami sebe nepomní. Ty&nbsp;od&nbsp;sebe počni, abys snad sebe neznajíc, jiné věci daremně nechtěla znáti. Ty&nbsp;poznej sebe; neb čím více sebe poznáš, tím více Boha poznáš; a&nbsp;čím více Boha poznáš, tím více k&nbsp;němu přistoupíš a&nbsp;více milovati budeš; a&nbsp;čím více milovati ho&nbsp;budeš, tím více on&nbsp;tě&nbsp;zase bude milovati.</span></p>
        <p class="chunk" data-nb-ref-number="4" data-nb-words="372" data-nb-chars="2037"><span class="idea" data-nb-ref-number="4" id="idea4" data-nb-words="372" data-nb-chars="2037">Slyšiž, dcerko! Viz a&nbsp;přichyl ucho své, a&nbsp;poznej sebe, že&nbsp;jsi člověk, a&nbsp;tak že&nbsp;máš tělo a&nbsp;duši. Tělo slove člověk zevnitřní, duše člověk vnitřní; tělo tíhne k&nbsp;hříchu a&nbsp;duše k&nbsp;ctnosti. Duše má&nbsp;tři věci v&nbsp;sobě, jimiž na&nbsp;Boha pomní, jeho zná a&nbsp;žádá: prvá věc paměť, druhá rozum, třetí vůle. Pamětí na&nbsp;Boha vzpomíná, rozumem k&nbsp;němu hledí, a&nbsp;vůlí se&nbsp;ho&nbsp;drží neb chápe. Když ty&nbsp;tři věci v&nbsp;duši své poznáš, tehdy shledáš, že&nbsp;jsi jiná stvoření nerozumná přesáhla a&nbsp;k&nbsp;Bohu duší podobná jsi stvořena, takže jakož Bůh jeden duch jest, tři osoby, totiž Otec, Syn, svatý Duch, tak duše tvá jest jeden duch, a&nbsp;tři tyto věci: paměť, rozum a&nbsp;vůle; a&nbsp;jakož Otec není Syn ani Duch svatý, tak rozum není paměť, ani vůle; a&nbsp;tak jakož Syn, ani Duch svatý nic nevolí, než což Otec volí, taktéž tvá paměť a&nbsp;vůle nic nemá přijmouti, než což rozum ukáže. A&nbsp;když se&nbsp;ty&nbsp;tři věci v&nbsp;duši tak sjednají, tehdy drží v&nbsp;ní obraz a&nbsp;podobenství svaté Trojice, jež tebe podobnou k&nbsp;sobě stvořila, a&nbsp;to mocně, moudře a&nbsp;dobrovolně. Pomni na&nbsp;moc Otce Boha, jemuž zvláště přísluší pro lidi moc, aby se&nbsp;nedomnívali, že&nbsp;by&nbsp;proto, že&nbsp;jest Otcem, byl ne&nbsp;tak mocný, jako Syn; pomni na&nbsp;moudrost Syna Božího, jemuž přísluší zvláště moudrost, aby se&nbsp;nedomnívali lidé, že&nbsp;by&nbsp;proto, že&nbsp;jest Synem, nebyl tak moudrý jako Otec; pomni na&nbsp;dobrovolnost Ducha svatého, jemuž zvláště přísluší dobrovolnost neb dobrotivost, aby se&nbsp;nedomnívali lidé, protože jest Duchem, že&nbsp;by&nbsp;nebyl tak milostivý jako Otec a&nbsp;Syn. A&nbsp;z&nbsp;toho shledáš, že&nbsp;rovny jsou tři osoby v&nbsp;božství, v&nbsp;moci, v&nbsp;moudrosti i&nbsp;v&nbsp;dobrotě. A&nbsp;ty tři osoby stvořily každé stvoření a&nbsp;zvláště člověka učinily k&nbsp;sobě podobného; a&nbsp;dal mu&nbsp;Otec moc, aby mocně stál proti zlosti, a&nbsp;Syn moudrost, aby uměl se&nbsp;vystříci zlosti, a&nbsp;Duch svatý vůli svobodnou, aby nechtěl zlého. A&nbsp;když ty&nbsp;tři věci člověk zachová, tak se&nbsp;znaje, tehdy drží obraz a&nbsp;podobenství svaté Trojice, k&nbsp;níž jest vnitřním člověkem, mezi všemi věcmi stvořenými, nejvíc podoben; a&nbsp;v&nbsp;tom člověku vnitřním Trojice svatá přebývá milostí, když pamětí, rozumem a&nbsp;vůlí nejvíce po&nbsp;ní&nbsp;tíhne.</span></p>
        <p class="chunk" data-nb-ref-number="5" data-nb-words="575" data-nb-chars="3189"><span class="idea" data-nb-ref-number="5" id="idea5" data-nb-words="575" data-nb-chars="3189">Protož ty&nbsp;pomni, že&nbsp;tě&nbsp;Bůh stvořil k&nbsp;sobě podobnou; rozuměj, že&nbsp;on&nbsp;jest všeho světa stvořitel, a&nbsp;tak se&nbsp;jemu samému klaněj, a&nbsp;že on&nbsp;jest nejlepší dobré, protož jeho nejvíce miluj. Když na&nbsp;Boha vzpomeneš, nepůjdeš daleko, v&nbsp;sobě ho&nbsp;nalezneš, a&nbsp;v&nbsp;něm se&nbsp;pokocháš, jakož on&nbsp;ráčí svoliti; a&nbsp;srozumíš, že&nbsp;Bůh v&nbsp;sobě jest neobsažený rozumem, neb on&nbsp;jest prvý i&nbsp;poslední, počátek i&nbsp;konec všech věcí: počátek nepočatý, ale od&nbsp;něhož se&nbsp;všechny jiné věci počínají; a&nbsp;konec neskonalý, ale v&nbsp;němž se&nbsp;všechny jiné věci skonávají. A&nbsp;tím srozumíš, že&nbsp;není rozumem obsažený, že&nbsp;on&nbsp;všechny věci obsáhá a&nbsp;obsáhl, a&nbsp;jeho nižádná, neb on&nbsp;jest nesmírný. Pomni také, že&nbsp;on, jsa věčný, stvořil anděly a&nbsp;jiné věci, a&nbsp;tak v&nbsp;andělích je&nbsp;žádoucí, neb oni žádostivě v&nbsp;něho rozumem hledí; v&nbsp;svatých jest utěšený, neb oni ustavičně v&nbsp;něm se&nbsp;radují; v&nbsp;stvořených věcech jest divný, neb všecky věci stvořil a&nbsp;činí mocně a&nbsp;spravuje moudře, a&nbsp;rozdává všem věcem potřebu milostivě; v&nbsp;lidech jest milovný, neb jest jich Bůh, a&nbsp;oni jsou jeho lid, on&nbsp;v&nbsp;nich přebývá jako v&nbsp;chrámu, a&nbsp;oni jsou jeho chrám. Nižádným nepohrdá, neb kdožkoli ho&nbsp;v&nbsp;paměti má, kdo ho&nbsp;zná rozumem a&nbsp;miluje, s&nbsp;tím jest milostí; a&nbsp;má ho&nbsp;každý milovati, neb on&nbsp;prve miluje nás, a&nbsp;učinil každého k&nbsp;sobě podobného. On&nbsp;svatý, protože znaje všecky věci, nemůže býti hříchem zprzněn, a&nbsp;činí lidi svaté, že&nbsp;dal jim rozum, a&nbsp;pak zachovává je&nbsp;od&nbsp;zlého konečně. A&nbsp;tak slove člověk svatý neb anděl svatý, když maje rozum od&nbsp;Boha daný, zachovává se&nbsp;od&nbsp;zlého, a&nbsp;zvláště od&nbsp;přivolení ke&nbsp;hříchu. Protož ty, poznajíc se, žes tak od&nbsp;Boha svatého stvořena, buď svata, neboť on&nbsp;toho žádá, řka: „Svatí buďte, nebo já&nbsp;svatý jsem Pán Bůh váš.“<a href="./resources/undefined">1</a> Buď svata: zachovej se&nbsp;od&nbsp;smrtelného hříchu i&nbsp;od všedního, jak nejvíc můžeš, a&nbsp;bude v&nbsp;tobě a&nbsp;s&nbsp;tebou Bůh přebývati. Znamenej, kterak slavné stvoření jsi, k&nbsp;Bohu podobné, jemu velmi milé. Patři, abys nic zlého s&nbsp;přivolením v&nbsp;srdce nevpustila s&nbsp;libostí; patři, co&nbsp;vypustíš z&nbsp;úst v&nbsp;řeči, aby nebylo nic marného. Každý den znamenej pilně, kterak jsi podobna Bohu, abys podobenství nezšeredila hříchem smrtelným. Viz prospěch svůj v&nbsp;dobrém, a&nbsp;raduj se; spatři nedostatek a&nbsp;pokoř se. Pomni co&nbsp;jsi, odkud jsi a&nbsp;kam půjdeš; co? že&nbsp;Boží, rozumné, slavné a&nbsp;krásné v&nbsp;duši stvoření; odkud jsi? žes od&nbsp;Boha pošlá; a&nbsp;kam půjdeš? že&nbsp;k&nbsp;Bohu v&nbsp;radost věčnou, jestli jeho obrazu konečně hříchem neposkvrníš. Pomni, že&nbsp;učinil tě&nbsp;Bůh věčnou a&nbsp;v&nbsp;tobě chce věčně přebývati: věčnou, totiž nezhynulou, neb na&nbsp;věky nezhyneš. A&nbsp;abys nezhynouc byla v&nbsp;radosti věčné, dal Bůh Otec Syna jediného, Boha pravého, sobě rovného, a&nbsp;on Syn dal se&nbsp;sám za&nbsp;tebe na&nbsp;smrt velmi ohavnou a&nbsp;velmi ukrutnou, abys nezahynula na&nbsp;věky, on&nbsp;nejlepší, nejkrasší, nejmoudřejší, nejbohatší a&nbsp;tak nejoslavenější! Protož to&nbsp;pomni a&nbsp;poznej se&nbsp;v&nbsp;duši, zda jsi ho&nbsp;kdy rozhněvala, a&nbsp;pokoř se&nbsp;a&nbsp;pros milosti u&nbsp;něho; a&nbsp;on tobě buď chotěm nejmilejším, jemuž jsi svou víru slíbila. Tu&nbsp;drž, té&nbsp;jinam neobracuj, k&nbsp;němu nadějí tíhni, že&nbsp;ti&nbsp;odpustil, co’s provinila, že&nbsp;tě&nbsp;od&nbsp;hříchu smrtelného zachová, ruky, totiž moci své od&nbsp;tebe neodtrhne a&nbsp;po smrti v&nbsp;život věčný přijme. Tak se&nbsp;poznej, že&nbsp;jsi podobna k&nbsp;Bohu, abys pamatovala, Boha znala a&nbsp;milovala, a&nbsp;tak s&nbsp;ním zde v&nbsp;milosti ustavičně přebývala.</span></p>
        <hr>
        <p class="chunk" data-nb-ref-number="6" data-nb-words="4" data-nb-chars="12"><span class="idea" data-nb-ref-number="6" id="idea6" data-nb-words="4" data-nb-chars="12"><a href="./resources/undefined">1</a> 3. M. 19,2</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dcerka_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>